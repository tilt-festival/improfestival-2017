<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><html><body><div class="modal-header"> <button type="button" class="close" data-dismiss="modal" aria-label="Sulge"><span aria-hidden="true">×</span></button><h3 class="modal-title" id="modal-details-title">Improteater IMPEERIUM (EST) &amp; Each Other (LAT/FRA)</h3></div><div class="modal-body"><div class="row"><div class="col-xs-12 col-lg-4"></div><div class="col-xs-12 col-lg-8"><p class="lead time">23 September kell 19:30 Katariina Kirik</p></div></div><div class="row"><div class="col-xs-12 col-lg-12"><picture> <source media="(min-width: 1200px)" srcset="/assets/performers/wide/impeerium_each_other_large-f984a32edc6543d361cdf430d44bce483158972feb71729dd5117174b8b9b283.jpg"></source> <source media="(min-width: 768px)" srcset="/assets/performers/wide/impeerium_each_other_large-f984a32edc6543d361cdf430d44bce483158972feb71729dd5117174b8b9b283.jpg"></source> <img src="/assets/performers/square/impeerium_each_other-dad257430cb55cf3109ca9a7e95dfc9d959caa8d6995d583636e1ca9004b642e.jpg" alt="Impeerium and Each Other"> </picture><h3 id="improteater-impeerium-est---räägi-meile">Improteater IMPEERIUM (EST) - “Räägi meile!”</h3><p><strong>Eesti keeles</strong></p><p>Meie kõigi elu sisaldab vahvaid ja hämmastavaid seiku, peame lihtsalt oskama teisi kuulata. Improteater IMPEERIUM pakub ühele saalisistujale võimaluse avada publikule pisut oma elust. Sellest intervjuust inspireerudes mängivad IMPEERIUMI liikmed loo, mille peategelane on peaaegu nagu keegi intervjuus kirjeldatu ning elab maailmas, mis sisaldab peaaegu sarnaseid hetki nagu eelnevalt kirjeldatud.</p><hr><p>Improteater IMPEERIUM on alates 2014. aastast tegutsev teatriprofessionaalidest koosnev trupp, kelle liikmetel on improkogemust juba 8 aastat. Liikmed on kutselised näitlejad, kes lisaks Impeeriumile kuuluvad teiste Eesti teatrite draamatruppidesse või tegutsevad vabakutselistena erinevates teatri-, tele- ja filmiprojektides.</p><p>Peale näitlejate on Impeeriumis ka muusikud ja valgustaja, kelle abil luuakse laval fantaasiaküllaseid maailmu.</p><p>Imperaalid naerutavad publikut etendustel, pakuvad elevust erinevatel üritustel ja treenivad huviliste meeskonnatööd koolitustel. Impros ei tea keegi, mis juhtuma hakkab, kuid kõik on võimalik! Kujutluse võim on piiritu!</p><ul><li><a href="http://improimpeerium.ee" rel="nofollow" target="_blank">improimpeerium.ee</a></li><li><a href="http://facebook.com/improimpeerium" rel="nofollow" target="_blank">facebook.com/improimpeerium</a></li><li><a href="http://instagram.com/improteater_impeerium" rel="nofollow" target="_blank">instagram.com/improteater_impeerium</a></li></ul><h3 id="each-other-latfra---Ütle-midagi">Each Other (LAT/FRA) - “Ütle midagi”</h3><p><strong>Inglise keeles</strong></p><p>Meie silme ees avaneb pilt kahest vanast sõbrast kohvipausil, kes pole teineteist ammu näinud. Vestluse ajal avastavad nad teineteise elus vahepeal juhtunud sündmusi, mis on inspireeritud publiku kirjutatud kirjadest. Kirjadest, mille sõbrad olid küll teele pannud, kuid mis miskipärast ei jõudnud adressaadini.</p><hr><p>Kaspars Breidaks Lätist ning Dan Seyfried Prantsusmaalt on kaks sõpra, kellele tõesti meeldib naerda, nutta, karjuda, olla hullud, olla armsad ning kõige enam koos lõbutseda ja improviseerida. Nad on esinenud eraldi mitmel pool Euroopas ja USAs ning on nüüd valmis jätkama oma seiklusi duona, et teineteise eest hoolt kanda.</p></div></div></div></body></html>
