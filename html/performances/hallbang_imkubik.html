<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><html><body><div class="modal-header"> <button type="button" class="close" data-dismiss="modal" aria-label="Sulge"><span aria-hidden="true">×</span></button><h3 class="modal-title" id="modal-details-title">Hall and the Bang (SWE/AUS) &amp; imKubik (CHE)</h3></div><div class="modal-body"><div class="row"><div class="col-xs-12 col-lg-4"></div><div class="col-xs-12 col-lg-8"><p class="lead time">22 September kell 21:15 Katariina Kirik</p></div></div><div class="row"><div class="col-xs-12 col-lg-12"><picture> <source media="(min-width: 1200px)" srcset="/assets/performers/wide/hallbang_imkubik_large-258d027b6cc12a18934732460d352e36f3fac44b3311b5325bcba30aa19e96b4.jpg"></source> <source media="(min-width: 768px)" srcset="/assets/performers/wide/hallbang_imkubik_large-258d027b6cc12a18934732460d352e36f3fac44b3311b5325bcba30aa19e96b4.jpg"></source> <img src="/assets/performers/square/hallbang_imkubik-a3da531d93bb6466fefb8c930354cb7c3928f8a112aa7ed8b14c3e99a3e584d2.jpg" alt="Hall and the Bang and imKubik"> </picture><h3 id="hall-and-the-bang-sweaus---täiusliksobivus2k30">Hall and the Bang (SWE/AUS) - “#Täiusliksobivus2K30”</h3><p><strong>Inglise keeles</strong></p><p>Armastuse Allalaadimine™ on lihtne. On olemas üks rakendus, algoritm, mis võimaldab iga suhte. Iha, seks ja armastus ei ole enam ei rahaliselt, ajaliselt ega asukohaga piiratud.</p><p>Ei enam mingeid suvalisi kohtumisi, juhuslikke kokkupõrkeid. Siiski võid sa saada iga Armastuse™ millist soovid. Lihtsalt üks nupuvajutus ja sa ei pea enam kunagi üksi olema, kui on leitud #Täiusliksobivus2K30. Kõlab nagu kahe viiuli ideaalne tants täiuslikus maailmas.</p><p>Kuid mis juhtub, kui valemis on ebakõla? Millal ei ole täiuslik piisavalt hea? Kas viga on võimalik parandada?</p><p>#Täiusliksobivus2K30 uurib seoseid binaarsete suhete ja armastuse tuleviku vahel - maailmas, kus täiuslik tulemus on võimalik, mis paneks sind alla laadima Armastust™?</p><hr><p>“Huumori võti on üllatus.” Aristoteles</p><p>Hall ja Bang on üllatuslik duo.</p><p>Nad kohtusid esimest korda Saksamaal 2014. aastal, leides ühise kire teiste julgustamise ja ise edasi pürgimise vastu ning avastades teineteise vastu sügava austuse.</p><p>Näitleja Perthi linnast Austraalias. Näitlejanna Göteborgi linnast Rootsis. Lõppematud päevad. Igavesed ööd. Kängurud. Põhjapõdrad. Vegemite. Ikea.</p><p>Kauge koostöö. Täpsemini 13780 kilomeetri kaugune.</p><p>Just see üllatus inspireerib Victoria ja Glenni Mängulist Kaost. Ärevus, mis on segatud usaldusega. Nad mõjutavad teineteist laval viisil, mis ei üllata mitte ainult publikut, vaid ka neid endid. Nende eesmärk on olla igas hetkes kohal, keeldudes ette mõtlemast ja narratiive loomast, vaid pigem märgates juba loodud lugusid. Nad on näitlejad, kes esmalt tunnevad ning alles hiljem juurdlevad põhjuste üle.</p><p>Nad sukelduvad inimsuhete naljakasse ja ebamugavusse reaalsusesse.</p><p>Võti ei ole mitte avastada veel avastamatut, vaid märgata ja üllatada teineteist olemasolevaga. Nagu IKEA mööbel ilma kaubamärgi ja juhendita.</p><ul><li><a href="http://www.hallbang.com" rel="nofollow" target="_blank">hallbang.com</a></li></ul><h3 id="imkubik-che---ilma-sõnadeta">imKubik (CHE) - “Ilma sõnadeta”</h3><p><strong>Inglise keeles</strong></p><p>Lähtudes seostest, mis neil tekivad publiku antud sõnadest, asuvad kolm peategelast mitteverbaalsele improviseeritud lugude teekonnale. Stseen steeni kaupa sõnatult, kuid siiski valjuhäälselt ning piiranguteta kehakeelt kasutades, ilmuvad publiku silme ette avastamiseks uued maailmad. Olles varustatud oma hääle, muusika ning sõnadega paberlipikutel, mis kogutakse enne etendust publikult, asub imKubik jutustama terveid lugusid, kasutamata ainsatki sõna.</p><hr><p>Tänu õnnelikule kokkusattumusele kohtus 2014. aasta lõpus kolm pöörast impronäitlejat laval ühes teatrispordi võistkonnas… see oli armastus esimesest silmapilgust. Kohe pärast etendust otsustasid nad, et on aeg astuda samm, mis tundus paljude jaoks loogiline - luua oma trupp. Tol õhtul loodi trio “imKubik”. Sellest ajast peale naudivad need kolm härrat üksteise üllatamist laval. Nad elavad moto järgi: puhas inspiratsioon siin ja praegu! Ei ole vahet, kui tühine üks hetk esmapilgul tunduda võib, nende intuitsioon ja inspireeriv energia muudavad iga hetke erilisemaks kui ükski uus telesari kunagi suudaks.</p><ul><li><a href="http://www.imkubik.ch" rel="nofollow" target="_blank">imkubik.ch</a></li><li><a href="https://facebook.com/imkubikimpro" rel="nofollow" target="_blank">facebook.com/imkubikimpro</a></li></ul></div></div></div></body></html>
