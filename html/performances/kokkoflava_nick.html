<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><html><body><div class="modal-header"> <button type="button" class="close" data-dismiss="modal" aria-label="Sulge"><span aria-hidden="true">×</span></button><h3 class="modal-title" id="modal-details-title">Kokkoflava (FIN/FRA) &amp; Nick Byrne (AUS)</h3></div><div class="modal-body"><div class="row"><div class="col-xs-12 col-lg-4"></div><div class="col-xs-12 col-lg-8"><p class="lead time">21 September kell 20:45 Katariina Kirik</p></div></div><div class="row"><div class="col-xs-12 col-lg-12"><picture> <source media="(min-width: 1200px)" srcset="/assets/performers/wide/kokkoflava_nick_large-ee66067dd142733c54d74c2105cfa0d4b0406c151c4257e70b7b10f3f587e5ab.jpg"></source> <source media="(min-width: 768px)" srcset="/assets/performers/wide/kokkoflava_nick_large-ee66067dd142733c54d74c2105cfa0d4b0406c151c4257e70b7b10f3f587e5ab.jpg"></source> <img src="/assets/performers/square/kokkoflava_nick-e450805bdf1846f321d24f3064b42fcd5ce93fbc3ecb1ff3548ba26cba9ba5b2.jpg" alt="Kokkoflava and Nick"> </picture><h3 id="kokkoflava-finfra---tempo">Kokkoflava (FIN/FRA) - “TEMPO”</h3><p><strong>Inglise keeles</strong></p><p>Kokkoflava toob festivalile oma formaadi TEMPO. Nad mängivad tempo, volüümi ja rütmiga. Kuidas avastatakse laval selliseid termineid nagu crescendo ja diminuendo? Kuidas mõjutab etenduse tempo üksikuid stseene, erinevaid karaktereid ning improviseerijate vahelisi suhteid? See improteatri etendus saab inspiratsiooni muusika rütmist, inimestest, südametuksetest, ajast või lihtsast metronoomist, mis annab improduole nende tempo.</p><hr><p>Kokkoflava on Prantsue-Soome duo, mis esitab segatud vaba-vormi improt. Kaisa Kokko on Soomest ning Flavien Reppert Prantsusmaalt. Koos avastavad nad improteatri lõputuid võimalusi.</p><ul><li><a href="http://www.osuuskuntakuje.fi/kaisakokko_english" rel="nofollow" target="_blank">osuuskuntakuje.fi/kaisakokko_english</a></li><li><a href="https://flavien-reppert.book.fr" rel="nofollow" target="_blank">flavien-reppert.book.fr</a></li><li><a href="https://facebook.com/Flaviencomedien/" rel="nofollow" target="_blank">facebook.com/Flaviencomedien</a></li><li><a href="https://loignon.eu" rel="nofollow" target="_blank">loignon.eu</a></li><li><a href="https://facebook.com/theatredeloignon" rel="nofollow" target="_blank">https://facebook.com/theatredeloignon</a></li></ul><h3 id="nick-byrne-aus---inspireeritud">Nick Byrne (AUS) - “Inspireeritud”</h3><p><strong>Inglise keeles</strong></p><p>Nick Byrne on teist tõeliselt inspireeritud!</p><p>Austraalia rahvusvahelise käsikirjata teatri festivali “Improvention” kunstiline juht Nick intervjueerib publiku liikmeid ning loob nende lugudest inspireeritult spontaanseid laule, monolooge ja sooloteatri etteasteid. See on piiripealne soolokabaree, mis sulatab teie südamed ja kõditab huumorisoont.</p><hr><p>Canberras, Austraalias tegutsev Nick on professionaalne muusik, näitleja, lavastaja, produtsent ja improviseerija, kelle loominguline tee on ületanud aastakümneid ja kontinentide piire. Ta on loonud kümneid käsikirjata etenduste formaate, millest mitmeid on mängitud improfestivalidel üle maailma. Haarav intervjuude läbiviimise tehnika, mida ta kasutab, on saanud palju positiivset tagasisidet ning see viiski teda mõtteni esineda formaadiga “Inspireeritud”.</p><p>Nüüd toob ta kokku oma muusikalise paindlikkuse, ehtsa kaastundlikkuse ja loomupärase koomilisuse ning kombineerib need ühte mitmekesisesse kabaree-etendusse, milles publik inspireerib laval toimuvat ja vastupidi.</p></div></div></div></body></html>
